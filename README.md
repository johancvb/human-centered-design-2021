# Human Centered Design
[Live link naar demo](https://still-castle-24718.herokuapp.com/home)


Voor het vak Human Centered Design krijgen wij de opdracht om voor mensen met een beperking of handicap een webapp te maken aan de hand van verschillende use cases. Deze webapps moeten zo persoonlijk mogelijk worden, zodat het voor de gebruiker zo gemakkelijk mogelijk te gebruiken is. Elke week hebben de verschillende groepen testmomenten met de 'testpersoon', om zo hun demo te laten zien, en hierop feedback te kunnen krijgen. Ik ben voor dit vak ingedeeld bij de groep van Marijn Mijles, en maak voor hem een date-picker.

## Inhoud

* [Wie is Marijn?](https://github.com/johancvb/human-centered-design-2021#wie-is-marijn?)
* [Probleem](https://github.com/johancvb/human-centered-design-2021#probleem)
* [Tests](https://github.com/johancvb/human-centered-design-2021#tests)
* [Conclusie](https://github.com/johancvb/human-centered-design-2021#conclusie)


## Wie is Marijn?

Zoals verteld heb ik tijdens dit vak een webapp gemaakt voor Marijn Mijles. Marijn heeft een motorische beperking, wat er dus voor zorgt dat hij niet goed kan bewegen en praten omdat zijn spieren niet goed werken. Hierdoor zit Marijn in een elektrische rolstoel. Marijn woont vlakbij Eindhoven, heeft een vrouw en 2 kinderen, werkt als technische chief-architectuur bij een bedrijf dat meta-data voor streamingdiensten, en is een grote nerd. Ook houdt Marijn erg, van wat hij zelf noemt, takkeherrie ðŸŽ¸. Aan mij de taak om met deze info een leuke maar vooral bruikbare webapp te maken voor hem.

## Probleem

Marijn werkt in Amsterdam, woont zelf in de buurt van Eindhoven, en gaat elke dag met de trein naar zijn werk. Hij maakt ook gebruik van reisassistentie. Dit is een optie vanuit de NS die mensen met een beperking helpen op het station. Als Marijn een treinreis wilt boeken via de reisplanner van de NS, moet hij eerst een lang (en voor Marijn moeilijk) proces doorlopen. Aangezien Marijn moeite heeft om met zijn armen te bewegen, is dit proces dus heel ingewikkeld voor hem. Aan ons was dus de opdracht om dit proces te versimpelen, zodat Marijn binnen een paar klikjes een treinreis kan reserveren. 

## Tests

Zoals eerder vermeld kregen we elke week een testmoment met Marijn. Van elk van deze testmomenten heb ik een testverslag geschreven. Zie hieronder de linkjes naar de testverslagen:

* [Test 1 - Kennismaking en eerste demo](https://github.com/johancvb/human-centered-design-2021/wiki/Testverslag-week-1) 
* [Test 2 - Minimaliseren reservering-flow](https://github.com/johancvb/human-centered-design-2021/wiki/Testverslag-week-2) 
* [Test 3 - "Eindoplevering" en laatste feedback](https://github.com/johancvb/human-centered-design-2021/wiki/Testverslag-week-3) 

## Conclusie

Na het ontwikkelen van de webapp voor Marijn, het testen, en het schrijven van de testverslagen, ben ik klaar met het vak. Hier volgen nu conclusies over zowel het testen, als de ervaringen die ik heb meegekregen tijdens deze 4 weken.

### Tests

De tests met Marijn zijn goed verlopen. Omdat Marijn niet goed kan praten en dus niet goed te verstaan is, ging Vasilis bij hem langs om als tolk te fungeren. Dit hielp enorm omm Marijn beter te begrijpen. Na elk testmoment kreeg ik feedback, waaraan ik dan ging werken voor de volgende keer. Uiteindelijk denk ik dat ik een bruikbare en simpele webapp voor Marijn heb gemaakt, en hoop ik dat hij deze vaak gaat gebruiken ;)

### Ervaring

Deze ervaring heb ik als positief ervaren. Op het begin had ik dit vak erg onderschat. Ik wist niet wat er moeilijk zou zijn om een app te maken voor iemand met een beperking. Na de eerste ontmoeting met Marijn moest ik even bijkomen, en het even laten bezinken wat ik zojuist had meegemaakt. Ik had nog nooit met iemand die zo'n erge beperking had gesproken. Ook bleek het uiteindelijk toch niet zo makkelijk te zijn om een webapp te maken voor iemand met een beperking. Per test kwam ik steeds achter nieuwe inzichten, en zag ik hoe Marijn zijn computer bestuurde. Hiermee moest natuurlijk allemaal rekening gehouden worden. <br><br>
Tot slot heeft dit project mij ook een mentale reality-check gegeven. Ik heb onwijs veel respect voor Marijn en zijn gezin, die moeten leven met deze handicap. Ik ben mij er bewust van geworden dat gezond zijn geen zekerheid in het leven is, en dat ik er heel blij en zuinig op moet zijn.

